---
title: "இயக்கம்"
date: "2025-05-06"
image_source: "/ta/writings/2025/revolution.png"
image_title: "இயக்கம்"
excerpt: "இயக்கம்"
other_lang_link: "/en/writings/2025/2025-05-06-revolution.html"
other_lang_text: "In English"
---

<!--more-->

<a data-fslightbox="gallery" href="./revolution.png" alt="இயக்கம்">
<img src="/ta/writings/2025/revolution.png" alt="இயக்கம்" />
</a>
<small class="text-center block">Click to open</small>

```
உள்ளும் செல்லும்,
வெளியும் செல்லும்,
உள்சென்று வெளிவரலாம்,
பின்சென்று முன்வரலாம்.
முடியா முடிச்சு.

வரிகளில் அசை இருக்கலாம்.
வரிகளில் இசை இருக்கலாம்.
வரிகளில் அசைவிருக்குமா?

வரிகளில் அசைவிருக்குமா?
வரிகளால் அசைவிருக்குமா?
வரிகளே அசைவியக்கமா?

வரிகளும் உயிர்களா?
உயிர்களும் வரிகளா?
இயக்கமே இயங்குமா?
```

<details>
<summary>இயக்கம்</summary>

```
காற்றெழுப்பும் ஒலி அலைகள் கண்டேன் - அண்ணே
கடலெழுப்பும் நீர் திரள்கள் தானே?

நதியெழுப்பும் மலை வழிகள் கண்டேன் - தம்பீ
நிலமெழுப்பும் உயிர் துளிகள் தானே?

உளமெழுப்பும் உணர்விசைகள் கண்டேன் - அண்ணே
உணர்வெழுப்பும் பெருமியக்கம் தானே?

——

உணர்வெழுப்பும் உளத்துளிகள் கண்டேன் - தம்பீ
உயிரெழுப்பும் நில வழிகள் தானே?

மலையெழுப்பும் நதி திரள்கள் கண்டேன் - அண்ணே
நீரெழுப்பும் கடல் அலைகள் தானே!

கடலெழுப்பும் காற்றினிசை கண்டேன் - தம்பீ
காற்றெழுப்பும் பெருமியக்கம் தானே?

——

ஒலி அலைகள் காற்றெழுப்பும் நாளும் - அண்ணே
நீர் திரள்கள் கடலெழுப்பும் பாரும்!

மலை வழிகள் நதியெழுப்பும் நாளும் - தம்பீ
உயிர் துளிகள் நிலமெழுப்பும் பாராய்!

உணர்விசைகள் உளமெழுப்பும் நாளும் - அண்ணே
உளத்துளிகள் பெருமியக்கம் பாரும்!

——

உளத்துளிகள் உணர்வெழுப்பும் பாராய் - தம்பீ
நிலவழிகள் உயிரெழுப்பும் நாளும்!

நதி திரள்கள் மலையெழுப்பும் பாரும் - அண்ணே
கடல் அலைகள் நீரெழுப்பும் நாளும்!

காற்றினொலி கடலெழுப்பும் பாராய் - தம்பீ
கடலிசைக்கும் பெருமியக்கம் நாளும்!
```

</details>

<div class="youtube">
<iframe src="https://www.youtube.com/embed/3c1NLWTfczs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen>
</iframe>
</div>